<!DOCTYPE html>
<html>
<head>
  <meta charset="utf-8">
  

  
  <title>正气歌 | Hexo</title>
  <meta name="viewport" content="width=device-width, initial-scale=1, maximum-scale=1">
  <meta name="description" content="【作者】文天祥 【朝代】宋 译文对照 余囚北庭，坐一土室。室广八尺，深可四寻。单扉低小，白间短窄，污下而幽暗。当此夏日，诸气萃然：雨潦四集，浮动床几，时则为水气；涂泥半朝，蒸沤历澜，时则为土气；乍晴暴热，风道四塞，时则为日气；檐阴薪爨，助长炎虐，时则为火气；仓腐寄顿，陈陈逼人，时则为米气；骈肩杂遝，腥臊汗垢，时则为人气；或圊溷、或毁尸、或腐鼠，恶气杂出，时则为秽气。叠是数气，当之者鲜不为厉。而予以">
<meta property="og:type" content="article">
<meta property="og:title" content="正气歌">
<meta property="og:url" content="http://fancyou.github.io/2021/03/24/%E6%AD%A3%E6%B0%94%E6%AD%8C/index.html">
<meta property="og:site_name" content="Hexo">
<meta property="og:description" content="【作者】文天祥 【朝代】宋 译文对照 余囚北庭，坐一土室。室广八尺，深可四寻。单扉低小，白间短窄，污下而幽暗。当此夏日，诸气萃然：雨潦四集，浮动床几，时则为水气；涂泥半朝，蒸沤历澜，时则为土气；乍晴暴热，风道四塞，时则为日气；檐阴薪爨，助长炎虐，时则为火气；仓腐寄顿，陈陈逼人，时则为米气；骈肩杂遝，腥臊汗垢，时则为人气；或圊溷、或毁尸、或腐鼠，恶气杂出，时则为秽气。叠是数气，当之者鲜不为厉。而予以">
<meta property="og:locale" content="en_US">
<meta property="article:published_time" content="2021-03-24T09:27:14.000Z">
<meta property="article:modified_time" content="2024-01-19T08:43:25.867Z">
<meta property="article:author" content="John Doe">
<meta name="twitter:card" content="summary">
  
    <link rel="alternate" href="/atom.xml" title="Hexo" type="application/atom+xml">
  
  
    <link rel="icon" href="/favicon.png">
  
  
    <link href="//fonts.googleapis.com/css?family=Source+Code+Pro" rel="stylesheet" type="text/css">
  
  
<link rel="stylesheet" href="/css/style.css">

<meta name="generator" content="Hexo 5.4.1"></head>

<body>
  <div id="container">
    <div id="wrap">
      <header id="header">
  <div id="banner"></div>
  <div id="header-outer" class="outer">
    <div id="header-title" class="inner">
      <h1 id="logo-wrap">
        <a href="/" id="logo">Hexo</a>
      </h1>
      
    </div>
    <div id="header-inner" class="inner">
      <nav id="main-nav">
        <a id="main-nav-toggle" class="nav-icon"></a>
        
          <a class="main-nav-link" href="/">Home</a>
        
          <a class="main-nav-link" href="/archives">Archives</a>
        
      </nav>
      <nav id="sub-nav">
        
          <a id="nav-rss-link" class="nav-icon" href="/atom.xml" title="RSS Feed"></a>
        
        <a id="nav-search-btn" class="nav-icon" title="Search"></a>
      </nav>
      <div id="search-form-wrap">
        <form action="//google.com/search" method="get" accept-charset="UTF-8" class="search-form"><input type="search" name="q" class="search-form-input" placeholder="Search"><button type="submit" class="search-form-submit">&#xF002;</button><input type="hidden" name="sitesearch" value="http://fancyou.github.io"></form>
      </div>
    </div>
  </div>
</header>
      <div class="outer">
        <section id="main"><article id="post-正气歌" class="article article-type-post" itemscope itemprop="blogPost">
  <div class="article-meta">
    <a href="/2021/03/24/%E6%AD%A3%E6%B0%94%E6%AD%8C/" class="article-date">
  <time datetime="2021-03-24T09:27:14.000Z" itemprop="datePublished">2021-03-24</time>
</a>
    
  </div>
  <div class="article-inner">
    
    
      <header class="article-header">
        
  
    <h1 class="article-title" itemprop="name">
      正气歌
    </h1>
  

      </header>
    
    <div class="article-entry" itemprop="articleBody">
      
        <p><a target="_blank" rel="noopener" href="https://hanyu.baidu.com/s?wd=%E6%96%87%E5%A4%A9%E7%A5%A5">【作者】文天祥 </a>【朝代】宋</p>
<p>译文对照</p>
<p>余囚北庭，坐一土室。室广八尺，深可四寻。单扉低小，白间短窄，污下而幽暗。当此夏日，诸气萃然：雨潦四集，浮动床几，时则为水气；涂泥半朝，蒸沤历澜，时则为土气；乍晴暴热，风道四塞，时则为日气；檐阴薪爨，助长炎虐，时则为火气；仓腐寄顿，陈陈逼人，时则为米气；骈肩杂遝，腥臊汗垢，时则为人气；或圊溷、或毁尸、或腐鼠，恶气杂出，时则为秽气。叠是数气，当之者鲜不为厉。而予以孱弱，俯仰其间，於兹二年矣，幸而无恙，是殆有养致然尔。然亦安知所养何哉？孟子曰：「吾善养吾浩然之气。」彼气有七，吾气有一，以一敌七，吾何患焉！况浩然者，乃天地之正气也，作正气歌一首。</p>
<p>天地有正气，杂然赋流形。下则为河岳，上则为日星。於人曰浩然，沛乎塞苍冥。</p>
<p>皇路当清夷，含和吐明庭。时穷节乃见，一一垂丹青。在齐太史简，在晋董狐笔。</p>
<p>在秦张良椎，在汉苏武节。为严将军头，为嵇侍中血。为张睢阳齿，为颜常山舌。</p>
<p>或为辽东帽，清操厉冰雪。或为出师表，鬼神泣壮烈。或为渡江楫，慷慨吞胡羯。</p>
<p>或为击贼笏，逆竖头破裂。是气所磅礴，凛烈万古存。当其贯日月，生死安足论。</p>
<p>地维赖以立，天柱赖以尊。三纲实系命，道义为之根。嗟予遘阳九，隶也实不力。</p>
<p>楚囚缨其冠，传车送穷北。鼎镬甘如饴，求之不可得。阴房阗鬼火，春院闭天黑。</p>
<p>牛骥同一皂，鸡栖凤凰食。一朝蒙雾露，分作沟中瘠。如此再寒暑，百疠自辟易。</p>
<p>哀哉沮洳场，为我安乐国。岂有他缪巧，阴阳不能贼。顾此耿耿在，仰视浮云白。</p>
<p>悠悠我心悲，苍天曷有极。哲人日已远，典刑在夙昔。风檐展书读，古道照颜色。</p>

      
    </div>
    <footer class="article-footer">
      <a data-url="http://fancyou.github.io/2021/03/24/%E6%AD%A3%E6%B0%94%E6%AD%8C/" data-id="clrkdf7v40001zms6a6tp05vc" class="article-share-link">Share</a>
      
      
    </footer>
  </div>
  
    
<nav id="article-nav">
  
    <a href="/2022/03/27/hello-world/" id="article-nav-newer" class="article-nav-link-wrap">
      <strong class="article-nav-caption">Newer</strong>
      <div class="article-nav-title">
        
          Hello World
        
      </div>
    </a>
  
  
</nav>

  
</article>

</section>
        
          <aside id="sidebar">
  
    

  
    

  
    
  
    
  <div class="widget-wrap">
    <h3 class="widget-title">Archives</h3>
    <div class="widget">
      <ul class="archive-list"><li class="archive-list-item"><a class="archive-list-link" href="/archives/2024/01/">January 2024</a></li><li class="archive-list-item"><a class="archive-list-link" href="/archives/2022/03/">March 2022</a></li><li class="archive-list-item"><a class="archive-list-link" href="/archives/2021/03/">March 2021</a></li></ul>
    </div>
  </div>


  
    
  <div class="widget-wrap">
    <h3 class="widget-title">Recent Posts</h3>
    <div class="widget">
      <ul>
        
          <li>
            <a href="/2024/01/19/VIM%E7%BC%96%E8%BE%91%E5%99%A8%E5%BF%AB%E6%8D%B7%E5%BB%BA/">VIM编辑器快捷键</a>
          </li>
        
          <li>
            <a href="/2022/03/28/%E4%BD%A0%E5%A5%BD%EF%BC%8C%E5%A3%AE%E5%A3%AE%E7%88%B8%E7%88%B8/">你好，壮壮爸爸</a>
          </li>
        
          <li>
            <a href="/2022/03/27/hello-world/">Hello World</a>
          </li>
        
          <li>
            <a href="/2021/03/24/%E6%AD%A3%E6%B0%94%E6%AD%8C/">正气歌</a>
          </li>
        
      </ul>
    </div>
  </div>

  
</aside>
        
      </div>
      <footer id="footer">
  
  <div class="outer">
    <div id="footer-info" class="inner">
      &copy; 2024 John Doe<br>
      Powered by <a href="http://hexo.io/" target="_blank">Hexo</a>
    </div>
  </div>
</footer>
    </div>
    <nav id="mobile-nav">
  
    <a href="/" class="mobile-nav-link">Home</a>
  
    <a href="/archives" class="mobile-nav-link">Archives</a>
  
</nav>
    

<script src="//ajax.googleapis.com/ajax/libs/jquery/2.0.3/jquery.min.js"></script>


  
<link rel="stylesheet" href="/fancybox/jquery.fancybox.css">

  
<script src="/fancybox/jquery.fancybox.pack.js"></script>




<script src="/js/script.js"></script>




  </div>
</body>
</html>